
Средновековието

Средновековието обхваща период от V до XV век. По негово време са формирани основите на днешната европейска цивилизация, като са се образували и са изчезнали много държави, християнството е станало официална общоприета религия, стопанството е имало изразен подем и  са настъпили големи промени в цялостното общество и култура. Прието е Средновековието да се разделя на три части- Ранно, Същинско и Късно средновековие. Във всичките тези периоди промяната се разпростира и извън Европа – с появата на Исляма Близкият изток се присъединява към познатия свят на европееца и една нова световна религия завладява тези пространства.
За пръв път терминът „Средновековие“ се появява в Ренесанса. С него италианските учени целят да обозначат периода между античността и тяхното време (XVв).
Ранно Средновековие
Счита се че падането на Западната римска империя (476г.) поставя началото на Ранното средновековие и че негов край бележи настъпването на новото хилядолетие (ок 1000г.). Познато още като „тъмните векове“ това наименование се свързва с упадък на културното и интелектуалното развитие, както и загубата на записани знания след разрушаването на Западната Римската империя. Освен нея, още два големи фактора водят до това название – намаляването на записани източници за случващото се тогава и доминацията на католическата църква, която репресира традиционното светско образование. Но изключвайки всичко останало, падането на Западната Римската империя е това, което оформя този период. Виновните за него варварски народи и хуни, идващи заедно с други племена от Азия, образуват  основите на днешната карта на Европа, създавайки държавите Испания (основата от Вестготите), Италия (от Остготите) и Кралството на Франките. Вандалите също основават  свое кралство в Северна Африка. Цялото това движение е наречено „Великото преселение на народите“.
Същинско Средновековие
Едно от главните неща, които характеризират същинското средновековие е стопанския подем. Градовете се оформят като центрове на човешкия живот и бит – търговия, занаяти, както и нова култура. Оформили са се още големи европейски държави, като Англия, днешна Франция и Свещената Римска империя. Появява се нова доминираща социална и политическа структура – Феодализма. Други важни събития през този период са Кръстоносните походи, развитието на Готическия стил и култура, започването на стогодишната война и отвоюването на испанските земи от мюсюлманите.


Късно Средновековие
Този период може да бъде описан като време на сериозни кризи и нови възходи. Едно от  най – важните и известни събития по време на Късното Средновековие е чумната епидемия. Тя унищожава близо 50% от населението и има огромно въздействие върху икономиката и културата на Европа. По това време също започват османските нашествия, като с превземането на Константинопол се бележи края на Византийската империя. Също се отбелязва края на стогодишната война, който заедно с чумата води до постепенния упадък на феодализма. Но въпреки всичките трудности, културата и науката продължават да се развиват, което практически поставя основите на ренесанса.
Средновековната Икономика
Земеделие и Скотовъдство
По отношение на икономиката, основните отрасли в стопанството търпят сериозно развитие по време на Средновековието.  Земеделието и скотовъдството са основните икономически дейности на селското стопанство. За земеделието е характерна  триделната система на обработка на земята, която означава, че три полета се използват по различен начин като се редуват всяка година. Едно поле се е обработвало със зимни зърна, засети преди зимата, а друго - с летни, засети след зимата. Третото поле е оставало за пасище, за да може почвата да се възстанови. От земеделските култури най-разпространени били жито, ръж, ечемик.
През Средновековието  животновъдството е било важна част от стопанството. В земите близо до Средиземно море съществувало стационарно и подвижно скотовъдство. Отглеждали се предимно овце, говеда, волове и коне.  Воловете били особено ценни като теглещи животни. За добив на вълна се отглеждали овце, а за добив на месо-предимно свине.
Занаяти
В  градовете се развивало занаятчийско производство на инструменти, оръжие и предмети за бита. Често основните предмети за бита като дрехи, обувки били изработвани от самите селяни за собствени нужди, но в градовете просперирали занаятчии като шивачи, обущари, калайджии, ковачи. Придвижването и избора на професия стават свободно право на значителна част от селяните, което дава силен тласък в развитието на градовете. Те се превръщат центрове на занаятите и търговията.
Също така основен център на стопанския живот са феодалните имения. Феодалният господар притежава земята, а селяните я обработват. Част от продукцията се дава като данък на господаря. Социалният статус и икономическото положение се определяли от земята и нейната собственост.  Феодалните имения включвали земята на феодала и парцелите на селяните, обори за животните, хамбари, занаятчийски работилници, мелници. В средата на това пространство бил замъкът на феодала- символ на неговата военна и политическа мощ.
Организация на занаятчийското производство (работилница; цех);
С развитието и появата на средновековните градове се появяват и цеховете. Те са характерна за феодализма организация на работата на занаятчиите. Цехът е професионална организация на майсторите от определен вид занаят. Във всеки град всеки занаят и производство може да се изпълнява в определен цех и само членовете на цеха имат право да се занимават с този занаят. В цеха съществува  обща каса, която може да подпомага финансирането на отделни майстори. Запълването й със средства става чрез членски внос или от налагани глоби. Съществуват  също така и подобни организации на търговците, които се наричат гилдии.
Търговията и търговците през средните векове
През Средновековието се появяват по- големи пазари и панаири и се създават условия за развитие на търговията.  Центрове за събиране на занаятчиите и търговците са основно феодалните замъци, селищата на кръстопът, както и пристанищата в старите римски градове. Развитието на търговията се стимулира и от кръстоносните походи, които пренасят от Изтока нови елементи в занаятите, както и се създава по-голям пазар за оръжие, храни, коне и добитък за нуждите на кръстоносците. 
Във връзка с търговската професия първоначално занаятчиите изпълняват ролята на  производител и търговец. С развитието на пазара обаче се появяват посредници като търговците. Те са уважавана част от населението в градовете. От X в. се появяват и така наречените „обменители“ (сарафи), специална професия на посредници, които започват на издават разписки при търгуването, поради липсата на лесно преносими книжни пари и разбойниците по пътищата. Това всъщност представляват предшественици на днешните банкери.
Съсловно общество
Около десети век в Западна Европа се формирал нов обществен и стопански ред – феодализма. В негова основа бил навика на франкските крале да раздават  земя срещу военна служба. С времето обаче тези раздадени земи започнали да се предават по наследствен път и се превърнали в наследствени владения, наречени феоди. Собствениците на тези земи се наричали феодали, като също са наричани и сеньори. Сеньорите имали възможност да раздадат част от тези земи в замяна на вечна преданост. Приелите земите ставали техни васали, като поставяли васална клетва. Тя ги задължавала да са верни на сеньора си, да са част от неговата армия и да се отзовават ако ги привика и отговарят пред неговия съд. В замяна освен земите те получавали и закрила от сеньора. Покрай това се формирал и принципът „Васала на моя васал не е мой васал“. Подали клетва към един сеньор, васалите приемали нареждания и се отзовавали само на него.
Под влияние на феодализма се формирал и нов обществен ред. Хората били разделени в три съсловия – духовенство, аристокрация и работещи. Роден в едно съсловие, повечето пъти човек оставал в него и правата и задълженията му не се променяли. В центъра на обществото били духовниците. Разделяли се на три типа: висши – те били богати, имали земя и власт и също имали най – малко задължения, нисши – това били нормалните духовници, свещениците – те живеели насред работещите и имали за задача да поддържат обществения ред и спокойствие, монасите – те трябвало да измолват опрощение на греховете на цялото общество. Висшето духовенство забогатявало от васалите си и от данъците на селяните, като също получавало земи от аристократи обърнали се към вярата. Споменатата аристокрация се деляла на рицари и барони. Бароните били едри собственици на земя, която често била наследена, а рицарите по – дребни аристократи, които получавали земя и блага от господарите си. Масовата част от обществото, а именно работниците селяни, работела за аристокрацията и й била пряко подчинена. Селяните били принудени да работят безплатно за господарите си и да им плащат данъци, под формата на стоки или пари. Появили се и крепостни селяни, които били свързани и продавани със земята си. Те нямали право да напускат отредената им земя и също нямали право частно да придобиват  имущество (още земя или имоти). Съществували и напълно свободни селяни – алодисти,  но те също търсели покровителство от по-силните.
Друг  ефект, който имал феодализма е че се появила  бройка феодали, които имали достатъчно количество земя и власт за да станат собствени владетели. Те управлявали териториите си като собствени кралства без намеса от централната власт. Феодалът сам по себе си бил единствения съд и закон на държавата, като разрешавал спорове, налагал закони и събирал данъци от селяните и васалите си. През късното средновековие започнали да се формират съсловни монархии, като техните крале започнали да правят опити повторно да централизират властта. Били свиквани съсловни събрания, в които участвали представители на трите съсловия, където монархът споделял и дискутирал важни въпроси, като вдигането на данъците или обявяването на война. Особено при войните Кралят свиквал съсловно събрание за да събере средства. Благодарение на събранията монарсите успели да вдъхнат доверие у феодалните господари и да засилят контрола върху земите си. Постепенно започнал и процес на централизация, където кралете започнали да правят кралски алтернативи на феодалните институции. Появили се кралски съдилища и армии, които изместили феодалните войски, което означавало, че кралете вече не зависили само от войските на своите васали. Благодарение на тези промени феодалната разпокъсаност започнала да намалява и големите кралства, като Франция, Англия и Испания, се превърнали в централизирани съсловни монархии.



Средновековна култура
Средновековната култура е силно повлияна от религията и християнството, което формира мирогледа на хората и определя начина им на живот. Тя е разделена между елитарната култура, развивана в манастирите и университетите, и суеверията, които съществуват сред обикновените хора. 
Основният мироглед през Средновековието бил изцяло религиозен. Хората се водили от вижданията на християнството и възприемали случващото се около тях по негов облик. Главната цел на човека била да спаси душата си и всичките му ежедневни действия: молитви, работа, празници, били насочени към духовното спасение. Точно поради тази причина религията обхващала всяка сфера на човека и основни нейни празници, като Великден и Коледа, били централни и дългоочаквани моменти в годината. В очите на хората ритуали като литургии и проповеди играели ключова роля в укрепването на връзката им с Бога. Църквата също организирала обществени събития и ритуали, като сватби, погребения и други, които свързвали и сплотявали самите  хора.
Високопоставени слоеве на обществото, като духовенството, аристокрацията и учените съставяли елитарната култура. Тя се развивала главно в манастири, епископски центрове и университети, където се създавали религиозни, философски и научни произведения. Тя била изцяло религиозна, съсредоточена върху спасението на душата, като църквата и религиозните институции играели водеща роля в образованието и изкуството. Университетите пък, макар и религиозни по същност, също били центрове на рационално мислене и новаторство, което постепенно поставило основите на научния прогрес.
Въпреки че масовото общество вярвало сляпо на установената религия, в XII век се появили и такива, които се водели от учения отклоняващи се от официалното християнство - еретици. В отговор на това католическата църква създала институция, позната, като Светата инквизиция, която да се справи с ересите и инакомислието. Нейната цел и практика била да преследва и наказва  тези, които се отклонявали от християнски догми. Църквата вярвала че така ще поддържа чистотата на християнството и ще опази неговите учения.
Макар че религията била главната водеща сила в живота на средновековния човек, освен нея много хора вярвали и в суеверия. Според тях съществували магии и сили, които могли да влияят на ежедневието им, като събирателен образ на всичко това били вещиците. Смесени със суеверията, започнали да се развиват някои от ранните науки, като алхимия, астрология и медицина, които положили основите на бъдещите научни открития.


Средновековието представлява ключов период в европейската история, обхващащ близо хилядолетие на значителни промени в обществото, културата и политическата структура. Разпределено на три основни етапа – Ранно, Същинско и Късно средновековие – то бележи възходите и паденията на държави, развитието на християнството, и постепенното формиране на модерния свят. Въпреки трудностите като чумната епидемия и османските нашествия, периодът също така води до стопански и културен подем, като оформя основите за Ренесанса и за съвременната европейска цивилизация.

